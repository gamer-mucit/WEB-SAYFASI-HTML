<h1>..EKLER PASTA...</h1>
<h4>Tarif:Semiray Ergün</h4>

<img height="200" width="300" src="https://i.nefisyemektarifleri.com/2017/05/01/ekler-pasta-orjinal-pastane-tadinda.jpeg">

<h2><span style="color: red">MALZEMELER</span></h2>
  <h3>Kreması için; </h3>
   <ul>
     <li>800 ml süt</li>
     <li>1 yumurta sarısı</li>
     <li>115 gr şeker(1 su bardağından 1parmak eksik)</li>
     <li>70 gr un (yarım su bardağından 1 parmak fazla)</li>
     <li>40 gr nişasta (yarım su bardağından 1 parmak az)</li>
     <li>Yani un ve nişasta toplamda 1 su bardağı olacak</li>
     <li>2 yemek kaşığı tepeleme tereyağı veya margarin</li>
     <li>1 paket vanilya</li>
     <li>1 küçük Türk kahvesi fincanı soğuk süt</li>
     <li>1 poşet krem şanti</li>
   </ul>

 <h3>Hamur için;</h3>
   <ul>
     <li>100 gr tereyağı veya margarin</li>
     <li>10 gr şeker (bir tatlı kaşığı)</li>
     <li>1 çimdik tuz</li>
     <li>200 ml su</li>
     <li>1 paket vanilya</li>
     <li>125 gr un (1 su bardağından 1 parmak fazla)</li>
     <li>4 adet yumurta</li>
   </ul>

 <h3>Üzeri için;</h3>
  <ul>
     <li>100 gram sütlü çikolata</li>
     <li>100 gram bitter çikolata</li>
  </ul>

 <h3>Dekor için;</h3>
  <ul>
     <li>25 gram beyaz çikolata</li>
     <li>Not: Kullandığım bardak ölçüsü 170 ml.</li>
  </ul>
  
  <h2><span style="color: red">Ekler Nasıl Yapılır?</span></h2>
  <ol>
    <li>Kreması için bir tencereye şeker, yumurta sarısı, süt, un ve nişasta eklenir. Koyu bir muhallebi oluncaya kadar karıştırılarak pişirilir.</li>
    <li>Pişen muhallebi sıcakken vanilya ve tereyağı eklenip yağ eriyinceye kadar karıştırılır.</li>
    <li>Üzerine streç film örtülüp buzdolabına kaldırılıp soğumaya bırakılır.</li>
    <li>Daha sonra bir fincan soğuk sütle krem şanti katılaşana kadar iyice çırpılır.</li>
    <li>Tamamen soğumuş olan muhallebi de bir kez mikserle çırpılıp, ardından üzerine çırpılmış şanti eklenir ve ikisi birlikte tekrardan çırpılır. Kreması hazırdır. (Hatta bu krema 1 gün önceden yapılıp buzdolabında bekletilirse, daha kıvamlı ve lezzetli olur)</li>
    <li>Hamuru için tencereye; su, tereyağı, tuz, şeker ve vanilya alınarak kaynatılır. Kaynayan suyun içerisine un boşaltılarak sürekli karıştırılır. Toparlanıp hamur halini aldığında yaklaşık 3-5 dakika daha ocakta karıştırılır ve hamur soğumaya bırakılır.</li>
    <li>Hamur soğuduğunda içerisine tek tek yumurtalar ilave edilir ve mikserle karıştırılır.</li>
    <li>Tamamen karışıp yapışkan bir hamur halini aldığında hamur sıkma torbasına doldurulur.</li>
    <li>Fırın kağıdı serilmiş bir tepsiye ince uzun şeritler sıkılır. (fotolardaki gibi)</li>
    <li>Önceden ısıtılmış 180 derece (alt-üst) fırın ayarında hamurlar 40-45 dakika pişirilir.</li>
    <li>(Bu süre sonunda fırının kapağını açmadan pişen hamurları yaklaşık 25-30 dakika sıcak fırının içerisinde bekletirseniz daha iyi sonuç alınırsınız. Hamurlar tamamen kendini çekmiş olur)</li>
    <li>Fırından çıkarılan ve soğumuş olan eklerler ortadan iki eşit parçaya kesilir.</li>
    <li>Alt parçalara bol krema sıkılır ve kapakları benmari usulü eritilmiş çikolataya bulanarak kremanın üzerine kapatılır.</li>
    <li>Bütün eklerlere aynı işlem uygulandıktan sonra arzu edilirse üzerlerine eritilmiş beyaz, sütlü veya bitter çikolata ile dekor verilebilir ya da fındık, fıstık v. S serpilebilir.</li>
  </ol>


  <h2><span style="color: darkred">AFİYET OLSUN</span></h2>

  <p><a href="https://www.nefisyemektarifleri.com/ekler-pasta-orjinal-pastane-tadinda/"> KAYNAK LİNKİ</a></p>
